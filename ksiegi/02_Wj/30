Uczynisz téż ołtarz, dla palenia wonnych rzeczy z drzewa Setym,
Mający łokieć w dłuż, a drugi w szerz, to jest kwadratowy, a dwa łokcie na wyż: rogi z niego będą wychodziły.
I powleczesz go złotem najczystszem, tak kratkę jego, jako i ściany wkoło i rogi. A uczynisz mu koronkę złociuchną wkoło,
I dwa pierścienie złote pod koroną po każdym boku, aby w nie wkładano drążki, i był noszony ołtarz.
Same téż drążki uczynisz z drzewa Setym i pozłocisz.
I postawisz ołtarz przeciw zasłonie, która wisi przed skrzynią świadectwa: przed ubłagalnią, którą zakrywają świadectwo, gdzie będę mawiał tobie.
I będzie palił na nim Aaron zapal wdzięcznowonny rano: gdy przyprawować będzie lampy, zapali go.
A gdy je stawiać będzie pod wieczór, będzie palił wónności wieczne przed Panem, na pokolenia wasze.
Nie będziecie na nim ofiarować kadzenia inakszéj przyprawy, ani obiaty i ofiary, ani będziecie ofiarować mokréj ofiary.
A Aaron będzie się modlił na rogach jego raz w rok, we krwi ofiary za grzech, i będzie błagał na nim w rodzajach waszych. Święty nad świętymi będzie Panu.
I rzekł Pan do Mojżesza, mówiąc:
Gdy zbierzesz summę synów Izraelowych, według liczby, da każdy okup za dusze swe Panu, i nie będzie na nie karanie, gdy będą policzeni.
Każdy, który idzie w poczet, da to, pół sykla według wagi kościelnéj. Sykiel ma dwadzieścia pieniędzy. Pół sykla będzie ofiarowano Panu.
Którego mają w liczbie, ode dwudziestu lat i wyżéj, da okup.
Bogaty nie przyłoży do pół sykla, a ubogi nic nie umniejszy.
A wziąwszy pieniądze, które złożone będą od synów Izraelowych, dasz na potrzeby przybytku świadectwa, aby była pamiątka ich przed Panem, a żeby był miłościw duszom ich.
I rzekł Pan do Mojżesza, mówiąc:
Uczynisz i umywalnią miedzianą z podstawkiem jéj do umywania: i postawisz ją między przybytkiem świadectwa i ołtarzem. A nalawszy wody,
Będą w niéj umywać Aaron i synowie jego ręce swe i nogi:
Gdy będą mieli wchodzić do przybytku świadectwa, i gdy będą mieli przystąpić do ołtarza, aby ofiarowali na nim kadzenie Panu,
By snadź nie pomarli. Prawo wieczne będzie jemu i nasieniu jego w potomstwach.
I rzekł Pan do Mojżesza, mówiąc:
Weźmij sobie rzeczy wonnych, mirrhy pierwszéj i wybornéj pięć set syklów, cynamonu połowicę, to jest, dwieście i pięćdziesiąt syklów, tatarskiego ziela téż dwieście pięćdziesiąt,
A Kassyi pięć set syklów wedle wagi Świątnice, a oliwy z oliwnic miarę hin:
I sprawisz olejek pomazowania święty, maść sprawioną robotą Aptekarską.
I pomażesz nią przybytek świadectwa i skrzynię Testamentu,
I stół z naczyniem jego, lichtarz, i naczynia jego, ołtarze kadzenia,
I całopalenia, i wszystek statek do służby ich należący.
I poświęcisz wszystko, i będą święte nad świętemi: kto ich dotknie, poświęcon będzie.
Aarona i syny jego pomażesz i poświęcisz je, aby mi sprawowali urząd kapłański.
Synom téż Izraelowym powiesz: Olejek ten pomazowania będzie mi święty w narodziech waszych.
Ciało człowiecze nie będzie nim pomazowane, i według złożenia jego nie uczynicie drugiego; bo poświęcony jest, i święty wam będzie.
Człowiek, którybykolwiek złożył takowy, i dałby obcemu z niego, wygładzon będzie z ludu swego.
I rzekł Pan do Mojżesza: Weźmij sobie rzeczy wonnych: Stakty, i Onychy, i Galbanu dobréj woni, i kadzidła najświetlejszego: równéj wagi będzie wszystko,
I uczynisz kadzenie sprawione robotą Aptekarską, zmięszane z pilnością, i czyste, i poświęcenia bardzo godne.
A gdy to wszystko w drobniuchny proch stłuczesz, położysz z niego przed przybytkiem świadectwa, na którem miejscu ukażę się tobie: święte nad świętemi będzie wam kadzenie.
Takowego złożenia nie będziecie czynić na potrzeby wasze; bo święte jest Panu.
Człowiek, którybykolwiek uczynił podobne, aby wonności jego używał, wykorzenion będzie z ludzi swoich.
