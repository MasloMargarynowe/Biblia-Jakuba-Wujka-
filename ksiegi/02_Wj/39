Z hiacyntu zasię, z szarłatu, z karmazynu i bisioru poczynił szaty, w któreby się obłóczył Aaron, kiedy służył w świątnicy, jako przykazał Pan Mojżeszowi.
A tak sprawił Naramiennik ze złota, z hiacyntu, i szarłatu, i karmazynu dwakroć farbowanego, i bisioru kręconego,
Robotą tkacką, i nastrzygł blaszek złotych i wyciągnął je na nici, aby się mogły przeplatać z pierwszych farb wątkiem.
I dwa kraje wespołek się złączające, na obu bokach końców,
I pas z tychże maści, jako był Pan przykazał Mojżeszowi.
Zgotował i dwa kamienie Onychinowe, osadzone i wprawione we złoto, i ryte robotą złotniczą imiony synów Izraelowych.
I przyprawił je na bokach Naramiennika na pamiątkę synów Izraelowych, jako Pan przykazał Mojżeszowi,
Udziałał téż Racyonał robotą wzorzystą, według roboty Naramiennika ze złota, z hiacyntu, szarłatu, karmazynu dwakroć farbowanego, i bisioru kręconego:
Na cztery granie, dwoisty, na piędzi.
I nasadził weń cztery rzędy drogich kamieni. W pierwszym rzędzie był Sardyus, Topazyus, Smaragd.
We wtórym, Karbunkulus, Szafir i Jaspis.
W trzecim, Liguryus, Achates, Amethist.
W czwartym, Chrysolith, Onychin i Beryllus: osadzone i oprawione złotem w rzędziech swoich.
A te dwanaście kamieni były rzezane imionmi dwunaście pokolenia Izraelowego, każdy imieniem każdego.
Udziałali u Racyonału i łańcuszki wespółek spięte, ze złota najczystszego:
I dwa haczki, i także wiele obrączek złotych: a obrączki przyprawili na obu krajach Racyonału,
Z którychby wisiały dwa łańcuszki złote, które założyli na haczki, które na rogach Naramiennika były wysadzone.
Te i naprzód i nazad tak się z sobą schodziły, iż Naramiennik i Racyonał pospołu się wiązały,
Do pasa przypięte, i obrączkami tężéj przyciągnione, które złączał sznur z hiacyntu, aby wolno nie wisiały i nie ruszały się od siebie, tak jako Pan przykazał Mojżeszowi.
Uczynił téż i szatę Naramiennika wszystkę z hiacyntu.
I kaplerzyk na wierzchu jéj przeciw środkowi, i bram około kaplerzyka tkany:
A na dole u nóg malogranaty z hiacyntu, szarłatu, karmazynu i z bisioru kręconego,
I dzwoneczki ze złota najczystszego, które przyprawili między malogranatami u dołu onéj szaty wkoło.
A dzwonyszek złoty i malogranat, w które ubrany chodził najwyższy kapłan, kiedy służbę odprawował, jako był Pan przykazał Mojżeszowi.
Poczynili téż suknie z bisioru robotą tkacką Aaronowi i synom jego:
I czapki z koronkami ich bisiorowe:
I ubrania płócienne z bisioru:
A pas z bisioru kręconego, hiacyntu, szarłatu i karmazynu dwakroć farbowanego, robotą haftarską, jako Pan był przykazał Mojżeszowi.
Sprawili i blachę świętego uczczenia ze złota najczystszego, i napisali na niéj robotą złotniczą: Święte Pańskie.
I przywiązali ją do czapki sznurem hiacyntowym, jako był Pan przykazał Mojżeszowi.
Dokończono tedy wszystkiéj roboty przybytku i wierzchu świadectwa: i uczynili synowie Izraelowi wszystko, co był Pan przykazał Mojżeszowi.
I oddali przybytek i wierzch, i wszystkie naczynia, kolca, deszczki, drążki, słupy i podstawki,
Przykrycie z skór baranich czerwono farbowanych, i drugie prykrycie z fiołkowéj maści skór.
Zasłonę, skrzynię, drążki, ubłagalnią,
Stół z naczyniem jego i z chleby pokładnymi:
Lichtarz, lampy i naczynie ich z oliwą:
Ołtarz złoty i olejek, i kadzenie z wonnych rzeczy:
I oponę w wejściu przybytku:
Ołtarz miedziany, kratkę, drążki, i wszystkie naczynia jego: umywalnią z podstawkiem jéj: opony do sieni, i słupy z podstawkami swymi:
Oponę w wejściu sieni, i powrózki do niéj i kołki. Na żadnem naczyniu nie schodziło, które na służbę przybytku, i na wierzch przymierza poczynić rozkazano.
Szaty téż, których kapłani używają w świątnicy, to jest Aaron i synowie jego,
Oddali synowie Izraelowi, jako Pan był przykazał.
Które gdy Mojżesz ujrzał wszystkie wykonane, błogosławił im.
