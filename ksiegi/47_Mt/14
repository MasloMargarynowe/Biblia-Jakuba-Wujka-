W on czas usłyszał Herod Tetrarcha sławę o Jezusie.
I rzekł służebnikom swoim: Tenci jest Jan Chrzciciel, on zmartwychwstał, i dlatego cuda się pokazują w nim.
Albowiem Herod poimał Jana i związał go i wsadził do ciemnice dla Herodyady, żony brata swego.
Bo mu Jan mówił: Nie godzić się jéj mieć tobie.
A chcąc go zabić, bał się ludu; albowiem mieli go jako proroka.
A w dzień narodzenia Herodowego tańcowała córka Herodyady w pośrodku i podobała się Herodowi.
Zkąd pod przysięgą obiecał jéj dać, czegobykolwiek żądała od niego.
A ona przestrzeżona od matki swéj, rzekła: Daj mi tu na misie głowę Jana Chrzciciela.
I zasmucił się król, lecz dla przysięgi i tych, którzy pospołu siedzieli, kazał dać.
A posławszy ściął Jana w ciemnicy.
I przyniesiono głowę jego na misie, a oddano dziewce, i odniosła matce swojéj.
A przyszedłszy uczniowie jego, wzięli ciało i pogrzebli je i przyszedłszy, opowiedzieli Jezusowi.
Co usłyszawszy Jezus, ustąpił zonąd w łódce na miejsce puste osobno, a usłyszawszy rzesze, szły za nim z miast pieszo.
A wyszedłszy ujrzał wielką rzeszą i zlitował się nad nimi i uzdrowił niemocne ich.
A gdy był wieczór, przystąpili do niego uczniowie jego, mówiąc: Puste jest miejsce, a godzina już minęła: rozpuść rzesze, aby odszedłszy do miasteczek, kupili sobie żywności.
A Jezus im rzekł: Nie potrzeba im iść, dajcie im wy jeść.
Odpowiedzieli mu: Nie mamy tu jedno pięcioro chleba a dwie rybie.
A on im rzekł: Przynieście mi je tu.
A rozkazawszy rzeszom usięść na trawie, wziąwszy pięcioro chleba i dwie rybie, pojrzawszy w niebo, błogosławił, połamał i dał uczniom chleb, a uczniowie rzeszom.
I jedli wszyscy i najedli się. I zebrali, co zbywało ułomków, dwanaście koszów pełnych.
A tych, którzy jedli, była liczba pięć tysięcy mężów, oprócz niewiast i dziatek.
A Jezus zarazem przymusił ucznie wstąpić w łódkę a uprzedzić się za morze, ażby rozpuścił rzesze.
A rozpuściwszy rzeszą, wstąpił na górę sam się modlić. A gdy był wieczór, sam tam był.
A łódkę na środku morza wały miotały; albowiem był wiatr przeciwny.
Lecz czwartéj strażéj nocnéj szedł do nich, chodząc po morzu.
A ujrzawszy go chodzącego po morzu, zatrwożyli się, mówiąc: Iż jest obłuda! i od bojaźni krzyknęli.
A wnet mówił do nich Jezus, rzekąc: Miejcie ufność, jam jest, nie bójcie się.
A Piotr odpowiadając, rzekł: Panie, jeźliś ty jest, każ mi przyjść do siebie po wodach.
A on rzekł: Przyjdź. I wystąpiwszy Piotr z łódki, chodził po wodzie, aby przyszedł do Jezusa.
A widząc wiatr gwałtowny, zlękł się: a gdy począł tonąć, zawołał, mówiąc: Panie, zachowaj mię!
A wnet Jezus ściągnąwszy rękę, uchwycił go i rzekł mu: Małéj wiary, czemuś wątpił?
A gdy wstąpili w łódkę, przestał wiatr.
A którzy byli w łódce, przyszli i pokłonili mu się, mówiąc: Prawdziwieś jest Syn Boży.
I gdy się przeprawili, przyszli do ziemie Genesar.
A poznawszy go mężowie miejsca onego, posłali po wszystkiéj onéj krainie i przynieśli mu wszystkie, którzy się źle mieli.
I prosili go, aby się choć kraju szaty jego dotykali, a którzy się kolwiek dotknęli, uzdrowieni są.
