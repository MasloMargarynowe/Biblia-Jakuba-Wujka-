Początek Ewangelii Jezusa Chrystusa, Syna Bożego.
Jako napisano jest u Izajasza proroka: Oto Ja posyłam Anioła mego przed oblicznością twoją, który zgotuje drogę twoję przed tobą.
Głos wołającego na puszczy: Gotujcie drogę Pańską, czyńcie proste ścieżki jego.
Był Jan na puszczy, chrzcząc i przepowiadając chrzest  pokuty na odpuszczenie grzechów.
I wychodziła do niego wszystka kraina Żydowskiéj ziemie i Jerozolimczycy wszyscy; i byli od niego chrzczeni w rzece Jordanie, spowiadając się grzechów swoich.
A Jan odziany był sierścią wielbłądową i pasem skórzanym około biódr swoich, a jadał szarańcze i miód leśny.
I przepowiadał, mówiąc: Idzie za mną możniejszy niźli ja, którego nie jestem godzien, upadłszy, rozwiązać rzemyka trzewików jego.
Jamci was chrzcił wodą, aleć on was będzie chrzcił Duchem Świętym.
I stało się w one dni, przyszedł Jezus od Nazaret Galilejskiego i ochrzczon jest od Jana w Jordanie.
A natychmiast wystąpiwszy z wody, ujrzał otworzone niebiosa i Ducha jako gołębicę zstępującego i trwającego na nim.
I stał się głos z nieba: Tyś jest Syn mój miły, w tobie mi się upodobało.
A natychmiast Duch wygnał go na puszczą.
I był na puszczy czterdzieści dni i czterdzieści nocy, i był kuszon od szatana i był z bestyami, a Aniołowie służyli mu.
A potem, gdy Jan był wydan, przyszedł Jezus do Galilei, przepowiadając Ewangelią królestwa Bożego,
A mówiąc: Iż się wypełnił czas, i przybliżyło się królestwo Boże: pokutujcie,  a wierzcie Ewangeliéj.
A przechodząc się nad morzem Galilejskiem, ujrzał Symona i Andrzeja, brata jego, zapuszczające sieci w morze; (bo byli rybitwi).
I rzekł im Jezus: Pójdźcie za mną, a uczynię was, że będziecie rybitwami ludzi.
A natychmiast opuściwszy sieci, szli za nim.
A ztamtąd odszedłszy maluczko, ujrzał Jakóba Zebedeuszowego i Jana, brata jego, a oni zbierali sieci w łodzi.
I wnet ich zawołał. A zostawiwszy ojca swego Zebedeusza w łodzi z najemniki, poszli za nim.
I weszli do Kapharnaum, a wnet w szabbaty wszedłszy do bóżnice, nauczał ich.
I zdumiewali się na naukę jego; albowiem je uczył jako władzę mający, a nie jako Doktorowie.
A był w bóżnicy ich człowiek, w którym był duch nieczysty, i zawołał,
Mówiąc: Co nam i tobie, Jezusie Nazareński? przyszedłeś gubić nas? Znam cię, ktoś jest, Święty Boży.
I zagroził mu Jezus, mówiąc: Milcz, a wynidź z człowieka.
I targając go duch nieczysty i wołając głosem wielkim, wyszedł z niego.
I dziwowali się wszyscy, tak iż się między sobą pytali, mówiąc: Cóż to jest? cóż to za nowa nauka? iż z władzą i duchom nieczystym rozkazuje, a są mu posłuszni?
A wnet się rozeszła sława jego po wszystkiéj krainie Galilejskiéj.
I natychmiast wyszedłszy z bóżnice, przyszli do domu Symonowego i Andrzejowego z Jakóbem i z Janem.
A świekra Symonowa leżała, mając gorączkę, a natychmiast mówili mu o nię.
I przystąpiwszy podniósł ją, ująwszy rękę jéj, a wnet ją gorączka opuściła, i służyła im.
A gdy był wieczór, gdy słońce zaszło, przynosili do niego wszystkie, którzy się źle mieli, i opętane.
A wszystko miasto zebrało się do drzwi.
I uzdrowił wielu, których rozmaite choroby trapiły, a wyrzucił wiele czartów i nie dopuszczał im mówić, że go znali.
A rano bardzo wstawszy, wyszedłszy, odszedł na puste miejsce: i tam się modlił.
I szedł za nim Symon i ci, co przy nim byli.
A nalazłszy go, powiedzieli mu: Że cię wszyscy szukają.
I rzekł im: Idźmy do blizkich wsi i miast, abych i tam przepowiadał; bom na to przyszedł.
I kazał w bóżnicach ich i po wszystkiéj Galilei i wyrzucał czarty
I przyszedł do niego trędowaty, prosząc go, i upadłszy na kolana rzekł mu: Jeźli chcesz, możesz mię oczyścić.
A Jezus zmiłowawszy się nad nim, ściągnął rękę swą, i dotknąwszy się go, rzekł mu: Chcę, bądź oczyszczony.
A gdy rzekł, natychmiast odszedł trąd od niego i był oczyszczon.
I zagroził mu, i natychmiast go puścił.
I rzekł mu: Patrz, abyś nikomu nie powiadał; ale idź, ukaż się najwyższemu kapłanowi i ofiaruj za oczyszczenie twe, co rozkazał Mojżesz na świadectwo im.
Lecz on wyszedłszy począł opowiadać i rozsławiać mowę, tak, iż już nie mógł jawnie wniść do miasta; ale był na ustroniu na miejscach pustych: a zewsząd schodzili się do niego.
