Te są księgi rodzaju Adamowego. W dzień, którego stworzył Bóg człowieka: na podobieństwo Boże uczynił go.
Mężczyznę i niewiastę stworzył je i błogosławił im, i nazwał imię ich Adam, w dzień, którego są stworzeni.
I żył Adam sto i trzydzieści lat, i zrodził na wyobrażenie i podobieństwo swoje, i nazwał imię jego Set.
I zstało się dni Adamowych, potym jako zrodził Seta, ośm set lat, i zrodził syny i córki.
I zstał się wszytek czas, którego żył Adam, lat dziewięć set trzydzieści, i umarł.
Żył też Set sto i pięć lat i zrodził Enosa.
I żył Set, potym jako zrodził Enosa, ośm set i siedm lat, i zrodził syny i córki.
I zstały się wszytkie dni Setowe dziewięć set dwanaście lat, i umarł.
Enos lepak żył dziewięćdziesiąt lat i zrodził Kainana.
Po którego narodzeniu żył ośm set i piętnaście lat, i zrodził syny i córki.
I zstały się wszytkie dni Enosowe dziewięć set i pięć lat, i umarł.
Żył też Kainan siedmdziesiąt lat i zrodził Malaleela.
I żył Kainan, potym jako zrodził Malaleela, ośm set i czterdzieści lat i zrodził syny i córki.
I było wszech dni Kainanowych dziewięć set i dziesięć lat i umarł.
Malaleel zaś żył sześćdziesiąt i pięć lat i zrodził Jareda.
I żył Malaleel potym jako zrodził Jareda ośm set trzydzieści lat, i zrodził syny i córki.
I zstały się wszytkie dni Malaleelowe ośm set dziewięćdziesiąt pięć lat: i umarł.
I żył Jared sto sześćdziesiąt dwie lecie, i zrodził Henocha.
I żył Jared po tym jako zrodził Henocha ośm set lat, i zrodził syny i córki.
I zstały się wszytkie dni Jaredowe dziewięć set sześćdziesiąt dwie lecie, i umarł.
Henoch lepak żył sześćdziesiąt pięć lat i zrodził Matusalama.
I chodził Henoch z Bogiem, i żył potym jako zrodził Matusalę trzy sta lat, i zrodził syny i córki.
I zstały się wszytkie dni Henochowe trzy sta sześćdziesiąt pięć lat.
I chodził z Bogiem, i nie było go widać: bo go wziął Bóg.
Żył Matusala sto ośmdziesiąt siedm lat i zrodził Lamecha.
I żył Matusala, po tym jako zrodził Lamecha, siedm set ośmdziesiąt dwie lecie, i zrodził syny i córki.
I zstały się wszytkie dni Matusalę dziewięć set sześćdziesiąt dziewięć lat, i umarł.
Lamech zaś żył sto ośmdziesiąt dwie lecie i zrodził syna.
I nazwał imię jego Noe, mówiąc: Ten nas pocieszy z prac i robót rąk naszych na ziemi, którą Pan przeklął.
I żył Lamech, potym jako zrodził Noego, pięć set dziewięćdziesiąt pięć lat, i zrodził syny i córki.
I zstały się wszytkie dni Lamechowe siedm set siedmdziesiąt siedm lat, i umarł.
Noe zaś, gdy był piąci set lat, zrodził Sema, Chama i Jafeta.
